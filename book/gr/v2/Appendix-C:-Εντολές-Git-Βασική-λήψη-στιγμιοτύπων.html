---
category: book
section: documentation
subsection: book
sidebar: book
book:
  language_code: gr
  chapter:
    title: 'Appendix C: Εντολές Git'
    number: 3
  section:
    title: Βασική λήψη στιγμιοτύπων
    number: 3
    cs_number: A3.3
    previous: book/gr/v2/Appendix-C:-Εντολές-Git-Λήψη-και-δημιουργία-έργων
    next: book/gr/v2/Appendix-C:-Εντολές-Git-Διακλάδωση-και-συγχώνευση
title: Git - Βασική λήψη στιγμιοτύπων

---
<h2 id="_βασική_λήψη_στιγμιοτύπων">Βασική λήψη στιγμιοτύπων</h2>
<div class="paragraph">
<p>Για τη βασική ροή εργασίας της προσθήκης περιεχομένου στο ενδιάμεσο στάδιο και της υποβολής του στο ιστορικό μας, υπάρχουν μόνο μερικές βασικές εντολές.</p>
</div>
<div class="sect3">
<h3 id="_git_add"><code>git add</code></h3>
<div class="paragraph">
<p>Η εντολή <code>git add</code> προσθέτει περιεχόμενο από τον κατάλογο εργασίας στο ενδιάμεσο στάδιο (ή “ευρετήριο”) για την επόμενη υποβολή.
Όταν εκτελείται η εντολή <code>git commit</code>, εκ προεπιλογής εξετάζει μόνον το ενδιάμεσο στάδιο, συνεπώς η <code>git add</code> χρησιμοποιείται για να δημιουργήσουμε ακριβώς όπως θέλουμε το επόμενο υποβληθέν στιγμιότυπό μας.</p>
</div>
<div class="paragraph">
<p>Αυτή η εντολή είναι μια εξαιρετικά σημαντική εντολή στο Git και αναφέρεται ή χρησιμοποιείται δεκάδες φορές σε αυτό το βιβλίο.
Θα καλύψουμε γρήγορα ορισμένες από τις μοναδικές χρήσεις που αναφέρονται.</p>
</div>
<div class="paragraph">
<p>Αρχικά εισάγουμε και εξηγούμε λεπτομερώς την <code>git add</code> στην ενότητα <a href="ch00/r_tracking_files">Παρακολούθηση νέων αρχείων</a>.</p>
</div>
<div class="paragraph">
<p>Αναφέρουμε πώς να τη χρησιμοποιήσουμε για την επίλυση συγκρούσεων συγχώνευσης στην ενότητα <a href="ch00/r_basic_merge_conflicts">Βασικές συγκρούσεις συγχωνεύσεων</a>.</p>
</div>
<div class="paragraph">
<p>Βλέπουμε πώς να τη χρησιμοποιούμε για να προσθέσουμε στο ενδιάμεσο στάδιο διαδραστικά  αρχεία ή συγκεκριμένα τμήματα τροποποιημένων αρχείων στην ενότητα <a href="ch00/r_interactive_staging">Διαδραστική εργασία με το στάδιο καταχώρισης</a>.</p>
</div>
<div class="paragraph">
<p>Τέλος, την προσομοιώνουμε σε ένα χαμηλό επίπεδο στην ενότητα <a href="ch00/r_tree_objects">Αντικείμενα δέντρων</a>, ώστε να πάρουμε μια ιδέα για το τι κάνει στο παρασκήνιο.</p>
</div>
</div>
<div class="sect3">
<h3 id="_git_status"><code>git status</code></h3>
<div class="paragraph">
<p>Η εντολή <code>git status</code> μάς δείχνει τις διαφορετικές καταστάσεις αρχείων στον κατάλογο εργασίας και το ενδιάμεσο στάδιο μας.
Ποια αρχεία είναι τροποποιημένα αλλά δεν έχουν προστεθεί στο ενδιάμεσο στάδιο και ποια έχουν προστεθεί αλλά δεν έχουν ακόμη υποβληθεί.
Στην κανονική της μορφή, θα μας δείξει επίσης κάποιες βασικές υποδείξεις σχετικά με τον τρόπο μετακίνησης αρχείων μεταξύ αυτών των σταδίων.</p>
</div>
<div class="paragraph">
<p>Αρχικά καλύπτουμε την <code>status</code> στην ενότητα <a href="ch00/r_checking_status">Έλεγχος της κατάστασης των αρχείων μας</a>, τόσο σε βασικές όσο και σε απλοποιημένες μορφές.
Αν και τη χρησιμοποιούμε σε όλο το βιβλίο, σχεδόν όλα όσα μπορούμε να κάνουμε με την εντολή <code>git status</code> καλύπτονται αυτήν την ενότητα.</p>
</div>
</div>
<div class="sect3">
<h3 id="_git_diff"><code>git diff</code></h3>
<div class="paragraph">
<p>Η εντολή <code>git diff</code> χρησιμοποιείται όταν θέλουμε να δούμε διαφορές μεταξύ οποιωνδήποτε δύο δένδρων.
Αυτή θα μπορούσε να είναι η διαφορά μεταξύ του περιβάλλοντος εργασίας μας και του ενδιάμεσου σταδίου (σκέτη <code>git diff</code>), μεταξύ του ενδιάμεσου σταδίου και της τελευταίας μας υποβολής (<code>git diff --staged</code>) ή μεταξύ δύο υποβολών (<code>git diff master branchB</code>).</p>
</div>
<div class="paragraph">
<p>Αρχικά εξετάζουμε τις βασικές χρήσεις της <code>git diff</code> στην ενότητα <a href="ch00/r_git_diff_staged">Προβολή των καταχωρημένων και μη-καταχωρημένων αλλαγών</a>, όπου παρουσιάζεται πώς βλέπουμε ποιες αλλαγές έχουν προστεθεί στο ενδιάμεσο στάδιο και ποιες όχι.</p>
</div>
<div class="paragraph">
<p>Τη χρησιμοποιούμε για να αναζητήσουμε πιθανά σφάλματα λευκών διαστημάτων πριν υποβάλλουμε με την επιλογή <code>--check</code> στην ενότητα <a href="ch00/r_commit_guidelines">Κατευθυντήριες γραμμές για υποβολές</a>.</p>
</div>
<div class="paragraph">
<p>Βλέπουμε πώς να ελέγξουμε πιο αποτελεσματικά τις διαφορές μεταξύ κλάδων με τη σύνταξη <code>git diff A...B</code> στην ενότητα <a href="ch00/r_what_is_introduced">Προσδιορισμός του τι έχει εισαχθεί</a>.</p>
</div>
<div class="paragraph">
<p>Τη χρησιμοποιούμε για να φιλτράρουμε τις διαφορές λευκών διαστημάτων με την επιλογή <code>-b</code> και πώς να συγκρίνουμε τα διαφορετικά στάδια των συγκρουόμενων αρχείων με τις <code>--theirs</code>, <code>--ours</code> και <code>--base</code> στην ενότητα <a href="ch00/r_advanced_merging">Συγχωνεύσεις για προχωρημένους</a>.</p>
</div>
<div class="paragraph">
<p>Τέλος, τη χρησιμοποιούμε για να συγκρίνουμε αποτελεσματικά τις αλλαγές των υπομονάδων με την επιλογή <code>--submodule</code> στην ενότητα <a href="ch00/r_starting_submodules">Λειτουργικές υπομονάδες: τα βασικά</a>.</p>
</div>
</div>
<div class="sect3">
<h3 id="_git_difftool"><code>git difftool</code></h3>
<div class="paragraph">
<p>Η εντολή <code>git difftool</code> απλά εκκινεί ένα εξωτερικό εργαλείο για να μας δείξει τη διαφορά (diff) ανάμεσα σε δύο δέντρα στην περίπτωση που θέλουμε να χρησιμοποιήσουμε κάποια άλλη εφαρμογή από την ενσωματωμένη εντολή <code>git diff</code>.</p>
</div>
<div class="paragraph">
<p>Την αναφέρουμε μόνο εν συντομία αυτό στην ενότητα <a href="ch00/r_git_diff_staged">Προβολή των καταχωρημένων και μη-καταχωρημένων αλλαγών</a>.</p>
</div>
</div>
<div class="sect3">
<h3 id="_git_commit"><code>git commit</code></h3>
<div class="paragraph">
<p>Η εντολή git commit λαμβάνει όλα τα περιεχόμενα του αρχείου που έχουν προστεθεί στο ενδιάμεσο στάδιο με την <code>git add</code>, καταγράφει ένα νέο μόνιμο στιγμιότυπο στη βάση δεδομένων και μετά μετακινεί τον δείκτη κλάδου στον τρέχοντα κλάδο σε αυτό.</p>
</div>
<div class="paragraph">
<p>Τα βασικά της υποβολής καλύπτονται στην ενότητα <a href="ch00/r_committing_changes">Υποβολή των αλλαγών</a>.
Εκεί παρουσιάζεται επίσης πώς χρησιμοποιούμε τη σημαία <code>-a</code> για να παραλείψουμε το βήμα <code>git add</code> στις καθημερινές ροές εργασίας και πώς να χρησιμοποιήσουμε τη σημαία <code>-m</code> για να περάσουμε ένα μήνυμα υποβολής στη γραμμή εντολών αντί για την εκκίνηση ενός επεξεργαστή κειμένου.</p>
</div>
<div class="paragraph">
<p>Στην ενότητα <a href="ch00/r_undoing">Αναιρώντας κάτι</a> καλύπτεται η τροποποίηση της πιο πρόσφατης υποβολής με την την επιλογή <code>- amend</code> για να επαναλάβουμε την πιο πρόσφατη υποβολή.</p>
</div>
<div class="paragraph">
<p>Στην ενότητα <a href="ch00/r_git_branches_overview">Οι κλάδοι με λίγα λόγια</a>, βλέπουμε με περισσότερες λεπτομέρειες τι κάνει <code>git commit</code> και γιατί το κάνει με αυτόν τον τρόπο.</p>
</div>
<div class="paragraph">
<p>Εξετάζουμε πώς υπογράφουμε κρυπτογραφικά υποβολές με τη σημαία <code>-S</code> στην ενότητα <a href="ch00/r_signing_commits">Υπογραφή υποβολών</a>.</p>
</div>
<div class="paragraph">
<p>Τέλος, ρίχνουμε μια ματιά στο τι κάνει η εντολή <code>git commit</code> στο παρασκήνιο και πώς εφαρμόζεται πραγματικά στην ενότητα <a href="ch00/r_git_commit_objects">Αντικείμενα υποβολής</a>.</p>
</div>
</div>
<div class="sect3">
<h3 id="_git_reset"><code>git reset</code></h3>
<div class="paragraph">
<p>Η εντολή <code>git reset</code> χρησιμοποιείται κυρίως για να ακυρώσει κάτι, όπως μπορούμε να δούμε και από την ίδια τη λέξη.
Μετακινεί τον δείκτη <code>HEAD</code> από δω κι από κει και προαιρετικά αλλάζει τον <code>index</code> ή το ενδιάμεσο στάδιο και μπορεί επίσης προαιρετικά να αλλάξει τον κατάλογο εργασίας μας αν χρησιμοποιήσουμε την επιλογή <code>--hard</code>.
Η τελευταία επιλογή καθιστά δυνατή την απώλεια της δουλειάς μας με αυτήν την εντολή, εφόσον χρησιμοποιηθεί εσφαλμένα, οπότε καλά θα είναι να την καταλάβουμε σε βάθος πριν τη χρησιμοποιήσουμε.</p>
</div>
<div class="paragraph">
<p>Ουσιαστικά η απλούστερη χρήση της <code>git reset</code> καλύπτεται στην ενότητα <a href="ch00/r_unstaging">Αφαίρεση αρχείου από το στάδιο καταχώρισης</a>, όπου τη χρησιμοποιούμε για να αφαιρέσουμε από το ενδιάμεσο στάδιο ένα αρχείο στο οποίο είχαμε τρέξει την <code>git add</code>.</p>
</div>
<div class="paragraph">
<p>Στη συνέχεια την καλύπτουμε αρκετά λεπτομερώς στην ενότητα <a href="ch00/r_git_reset">Απομυθοποίηση της <code>reset</code></a>, η οποία είναι εξ ολοκλήρου αφιερωμένη σε αυτήν την εντολή.</p>
</div>
<div class="paragraph">
<p>Χρησιμοποιούμε την <code>git reset --hard</code> για να ματαιώσουμε μια συγχώνευση στην ενότητα <a href="ch00/r_abort_merge">Απόρριψη συγχώνευσης</a>, όπου χρησιμοποιούμε επίσης την <code>git merge --abort</code>, η οποία είναι λιγάκι σαν ένα περιτύλιγμα της εντολής <code>git reset</code>.</p>
</div>
</div>
<div class="sect3">
<h3 id="_git_rm"><code>git rm</code></h3>
<div class="paragraph">
<p>Η εντολή <code>git rm</code> χρησιμοποιείται για την αφαίρεση αρχείων από το ενδιάμεσο στάδιο και τον κατάλογο εργασίας.
Είναι παρόμοια με το <code>git add</code> στο ότι προετοιμάζει την κατάργηση ενός αρχείου για την επόμενη υποβολή.</p>
</div>
<div class="paragraph">
<p>Η εντολή <code>git rm</code> καλύπτεται με κάποια λεπτομέρεια στην ενότητα <a href="ch00/r_removing_files">Αφαιρώντας αρχεία</a>, συμπεριλαμβανομένων των θεμάτων της αναδρομικής αφαίρεσης αρχείων και της αφαίρεσης αρχείων μόνο από το ενδιάμεσο στάδιο αλλά τη διατήρησή τους στον κατάλογο εργασίας με την επιλογή <code>--cached</code>.</p>
</div>
<div class="paragraph">
<p>Η μόνη άλλη διαφορετική χρήση του <code>git rm</code> στο βιβλίο είναι στην ενότητα <a href="ch00/r_removing_objects">Διαγραφή αντικειμένων</a> όπου εν συντομία χρησιμοποιείται και εξηγείται η <code>--ignore-unmatch</code> κατά την εκτέλεση της <code>git filter-branch</code>, η οποία ουσιαστικά δεν τερματίζει με σφάλμα όταν το το αρχείο που προσπαθούμε να καταργήσουμε δεν υπάρχει.
Αυτό μπορεί να είναι χρήσιμο όταν η εντολή χρησιμοποιείται σε script.</p>
</div>
</div>
<div class="sect3">
<h3 id="_git_mv"><code>git mv</code></h3>
<div class="paragraph">
<p>Η εντολή <code>git mv</code> είναι μια εντολή ευκολίας για να μετακινήσουμε ένα αρχείο και στη συνέχεια εκτελέσουμε την <code>git add</code> στο νέο αρχείο και <code>git rm</code> στο παλιό αρχείο.</p>
</div>
<div class="paragraph">
<p>Την αναφέρουμε μόνο εν συντομία στην ενότητα <a href="ch00/r_git_mv">Μετακινώντας αρχεία</a>.</p>
</div>
</div>
<div class="sect3">
<h3 id="_git_clean"><code>git clean</code></h3>
<div class="paragraph">
<p>Η εντολή <code>git clean</code> χρησιμοποιείται για τη διαγραφή ανεπιθύμητων αρχείων από τον κατάλογο εργασίας μας.
Αυτό θα μπορούσε να περιλαμβάνει την αφαίρεση παραπροϊόντων μεταγλώττισης (αρχεία .ο) ή αρχείων σύγκρουσης συγχώνευσης.</p>
</div>
<div class="paragraph">
<p>Καλύπτουμε πολλές από τις επιλογές και τα σενάρια στα οποία μπορούμε να χρησιμοποιήσουμε την εντολή <code>clean</code> στην ενότητα <a href="ch00/r_git_clean">Συμμάζεμα του καταλόγου εργασίας</a>.</p>
</div>
</div>
<div id="nav"><a href="{{ page.book.section.previous | relative_url }}">prev</a> | <a href="{{ page.book.section.next | relative_url }}">next</a></div>