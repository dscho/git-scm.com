---
category: book
section: documentation
subsection: book
sidebar: book
book:
  language_code: gr
  chapter:
    title: Διακλαδώσεις στο Git
    number: 3
  section:
    title: Οι κλάδοι με λίγα λόγια
    number: 1
    cs_number: '3.1'
    previous: book/gr/v2/Τα-θεμελιώδη-στοιχεία-του-Git-Ανακεφαλαίωση
    next: book/gr/v2/Διακλαδώσεις-στο-Git-Βασικές-έννοιες-διακλαδώσεων-και-συγχωνεύσεων
title: Git - Οι κλάδοι με λίγα λόγια

---
<p>
Σχεδόν κάθε VCS διαθέτει κάποιας μορφής υποστήριξη για διακλάδωση.
Διακλάδωση ονομάζεται η απόκλιση από την κύρια γραμμή ανάπτυξης ώστε να μπορούμε να συνεχίσουμε την εργασία μας χωρίς να παρεμβαίνουμε στην κύρια γραμμή ανάπτυξης.
Σε πολλά εργαλεία VCS, η διακλάδωση είναι μία σχετικά ακριβή διαδικασία με την έννοια ότι συχνά απαιτεί τη δημιουργία αντιγράφου του φακέλου στον οποίο βρίσκεται ο πηγαίος κώδικας, κάτι που μπορεί να είναι χρονοβόρο για μεγάλα έργα.</p><p>Κάποιοι θεωρούν ότι το μοντέλο διακλάδωσης του Git είναι το μεγαλύτερο προτέρημά του και πάντως είναι σίγουρα κάτι που κάνει το Git να ξεχωρίζει στην κοινότητα των VCS.
Γιατί είναι τόσο ξεχωριστό;
Ο τρόπος με τον οποίο το Git δημιουργεί διακλαδώσεις είναι απίστευτα ελαφρύς, κάτι που καθιστά τις εργασίες διακλάδωσης σχεδόν στιγμιαίες και τη μετάβαση από τον έναν κλάδο στον άλλο εξίσου γρήγορη.
Σε αντίθεση με πολλά άλλα VCS, το Git ενθαρρύνει έναν τρόπο εργασίας κατά τον οποίο διακλαδώσεις και συγχωνεύσεις γίνονται συχνά, ακόμα και πολλές φορές μέσα σε μία ημέρα.
Η κατανόηση και ευχέρεια στη χρήση αυτού του χαρακτηριστικού θα μας εφοδιάσει με ένα ισχυρό και μοναδικό εργαλείο, που μπορεί να αλλάξει ολοκληρωτικά τον τρόπο με τον οποίο αναπτύσσουμε εφαρμογές.</p>
<h2 id="r_git_branches_overview">Οι κλάδοι με λίγα λόγια</h2>
<div class="paragraph">
<p>Για να κατανοήσουμε πραγματικά τον τρόπο με τον οποίο το Git υλοποιεί τις διακλαδώσεις, πρέπει πρώτα να εξετάσουμε τον τρόπο με τον οποίο το Git αποθηκεύει τα δεδομένα.</p>
</div>
<div class="paragraph">
<p>Όπως έχει ήδη αναφερθεί στην ενότητα <a href="ch00/ch01-introduction">Ξεκινώντας με το Git</a>, το Git δεν αποθηκεύει τα δεδομένα ως μία ακολουθία αλλαγών ή διαφορών αλλά ως μία ακολουθία <em>στιγμιότυπων</em> (snapshots).</p>
</div>
<div class="paragraph">
<p>Όταν κάνουμε κάνουμε μία υποβολή (commit), το Git αποθηκεύει ένα αντικείμενο υποβολής που περιέχει έναν δείκτη προς το στιγμιότυπο του περιεχομένου που έχει υποβληθεί.
Αυτό το αντικείμενο περιέχει επίσης το όνομα και email του συγγραφέα, το μήνυμα που έχουμε πληκτρολογήσει καθώς και δείκτες προς την υποβολή ή τις υποβολές που προηγήθηκαν ακριβώς πριν από αυτήν την υποβολή (δηλαδή, τον γονιό ή τους γονείς): όταν ένα αρχείο υποβάλλεται για πρώτη φορά, τότε δεν έχει κανέναν γονιό· μία συνηθισμένη υποβολή έχει έναν γονιό, ενώ μία υποβολή που προέκυψε από τη συγχώνευση δύο ή περισσότερων κλάδων έχει περισσότερους από έναν γονιό.</p>
</div>
<div class="paragraph">
<p>Για να το συγκεριμενοποιήσουμε λίγο, ας υποθέσουμε ότι έχουμε έναν κατάλογο που περιέχει τρία αρχεία, τα οποία έχουμε προσθέσει στο στάδιο καταχώρισης και επιτελούμε υποβολή.
Κατά την προσθήκη των αρχείων στο στάδιο καταχώρισης υπολογίζονται τα αθροίσματα ελέγχου (checksums) των αρχείων (με τον αλγόριθμο SHA-1, που αναφέρθηκε στην ενότητα <a href="ch00/ch01-introduction">Ξεκινώντας με το Git</a>), αποθηκεύονται οι συγκεκριμένες εκδόσεις των αρχείων στο αποθετήριο Git (το Git ονομάζει αυτές τις εκδόσεις blobs <sup class="footnote">[<a id="_footnoteref_1" class="footnote" href="ch00/_footnotedef_1" title="View footnote.">1</a>]</sup> και προσθέτει τα αθροίσματα ελέγχου στην ενδιαμέση περιοχή.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git add README test.rb LICENSE
$ git commit -m 'The initial commit of my project'</code></pre>
</div>
</div>
<div class="paragraph">
<p>Όταν επιτελούμε την υποβολή, τρέχοντας την εντολή <code>git commit</code>, το Git υπολογίζει ένα άθροισμα ελέγχου για καθέναν υποκατάλογο (στη συγκεκριμένη περίπτωση μόνο για τον βασικό κατάλογο του έργου) και αποθηκεύει αυτά τα αντικείμενα δενδροειδούς δομής στο αποθετήριο Git.
Στη συνέχεια το Git δημιουργεί ένα αντικείμενο υποβολής που περιέχει τα μεταδεδομένα και έναν δείκτη στη βάση του δένδρου του έργου, ώστε να μπορεί να επαναδημιουργήσει το στιγμιότυπο, όταν χρειαστεί.</p>
</div>
<div class="paragraph">
<p>Σε αυτό το στάδιο, το αποθετήριό μας περιέχει πέντε αντικείμενα: τρία blob για τα περιεχόμενα των αρχείων (ένα blob για κάθε αρχείο), μία δενδροειδή δομή που καταγράφει τα περιεχόμενα του καταλόγου και προσδιορίζει ποιο αρχείο αντιστοιχίζεται σε ποιο blob και ένα αντικείμενο commit που περιέχει τον δείκτη στον βασικό κατάλογο και όλα τα μεταδεδομένα της υποβολής.</p>
</div>
<div class="imageblock">
<div class="content">
<img src="{{ "book/en/v2/images/commit-and-tree.png" | relative_url }}" alt="Μία υποβολή και το δενδροδιάγραμμά της.">
</div>
<div class="title">Figure 9. Μία υποβολή και το δενδροδιάγραμμά της.</div>
</div>
<div class="paragraph">
<p>Αν κάνουμε μερικές αλλαγές και επιτελέσουμε άλλη μία υποβολή, η επόμενη υποβολή αποθηκεύει έναν δείκτη στην ακριβώς προηγούμενη υποβολή.</p>
</div>
<div class="imageblock">
<div class="content">
<img src="{{ "book/en/v2/images/commits-and-parents.png" | relative_url }}" alt="Υποβολές και οι γονείς τους.">
</div>
<div class="title">Figure 10. Υποβολές και οι γονείς τους.</div>
</div>
<div class="paragraph">
<p>Ένας κλάδος στο Git είναι απλά ένας δείκτης σε μία από αυτές τις υποβολές.
Το προεπιλεγμένο όνομα κλάδου στο Git είναι <code>master</code> (κύριος κλάδος).
Όσο επιτελούμε υποβολές, δημιουργούμε έναν κύριο κλάδο που δείχνει στην τελευταία υποβολή που κάναμε. Κάθε φορά που υποβάλλουμε, ο κύριος κλάδος μετατοπίζεται αυτόματα.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Ο “κύριος” κλάδος (<code>master</code>) στο Git δεν είναι κάποιος ειδικός κλάδος.
Είναι ακριβώς ίδιος με οποιονδήποτε άλλο κλάδο.
Ο μόνος λόγος για τον οποίο σχεδόν κάθε αποθετήριο έχει έναν κλάδο <code>master</code> είναι επειδή η εντολή <code>git init</code> τον ονομάζει έτσι και οι περισσότεροι χρήστες του Git δεν ασχολούνται με το να τον αλλάξουν.</p>
</div>
</td>
</tr>
</table>
</div>
<div class="imageblock">
<div class="content">
<img src="{{ "book/en/v2/images/branch-and-history.png" | relative_url }}" alt="Ένας κλάδος και το ιστορικό υποβολών του">
</div>
<div class="title">Figure 11. Ένας κλάδος και το ιστορικό υποβολών του</div>
</div>
<div class="sect3">
<h3 id="r_create_new_branch">Δημιουργία νέου κλάδου</h3>
<div class="paragraph">
<p>
Τι γίνεται όταν δημιουργούμε έναν νέο κλάδο; Αυτό που συμβαίνει είναι ότι δημιουργείται ένα νέος δείκτης τον οποίο μπορούμε να μετακινούμε κατά βούληση.
Ας πούμε ότι δημιουργούμε έναν νέο κλάδο που ονομάζεται <code>testing</code>.
Αυτό γίνεται με την εντολή <code>git branch</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git branch testing</code></pre>
</div>
</div>
<div class="paragraph">
<p>Αυτή η εντολή δημιουργεί έναν νέο δείκτη στην ίδια υποβολή στην οποία βρισκόμαστε τώρα.</p>
</div>
<div class="imageblock">
<div class="content">
<img src="{{ "book/en/v2/images/two-branches.png" | relative_url }}" alt="Δύο κλάδοι που δείχνουν στην ίδια ακολουθία υποβολών.">
</div>
<div class="title">Figure 12. Δύο κλάδοι που δείχνουν στην ίδια ακολουθία υποβολών.</div>
</div>
<div class="paragraph">
<p>Πώς όμως γνωρίζει το Git σε ποιον κλάδο βρισκόμαστε τώρα;
Το γνωρίζει επειδή διατηρεί έναν ειδικό δείκτη που ονομάζεται <code>HEAD</code>.
Ας σημειωθεί ότι αυτός ο δείκτης <code>HEAD</code> είναι πολύ διαφορετικός από την έννοια του <code>HEAD</code> με την οποία είστε ενδεχομένως εξοικειωμένοι σε άλλα VCS, όπως το Subversion ή το CVS.
Στο Git, αυτός είναι ένας δείκτης στον τοπικό κλάδο στον οποίο στον οποίο βρισκόμαστε αυτήν τη στιγμή.
Στη συγκεκριμένη περίπτωση, βρισκόμαστε ακόμα στον κλάδο <code>master</code>.
Η εντολή <code>git branch</code> απλά <em>δημιούργησε</em> έναν νέο κλάδο —δεν μετέβη σε αυτόν τον κλάδο.</p>
</div>
<div class="imageblock">
<div class="content">
<img src="{{ "book/en/v2/images/head-to-master.png" | relative_url }}" alt="Ο δείκτης HEAD δείχνει σε έναν κλάδο.">
</div>
<div class="title">Figure 13. Ο δείκτης HEAD δείχνει σε έναν κλάδο.</div>
</div>
<div class="paragraph">
<p>Αυτό μπορούμε να το διαπιστώσουμε εύκολα τρέχοντας απλά την εντολή <code>git log</code> με την επιλογή <code>--decorate</code>, που παραθέτει πού δείχνουν οι δείκτες των κλάδων.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --oneline --decorate
f30ab (HEAD -&gt; master, testing) add feature #32 - ability to add new formats to the central interface
34ac2 Fixed bug #1328 - stack overflow under certain conditions
98ca9 The initial commit of my project</code></pre>
</div>
</div>
<div class="paragraph">
<p>Βλέπουμε τους κλάδους <code>master</code> και <code>testing</code> που βρίσκονται δίπλα στην υποβολή <code>f30ab</code>.</p>
</div>
</div>
<div class="sect3">
<h3 id="r_switching_branches">Μετάβαση από κλάδο σε κλάδο</h3>
<div class="paragraph">
<p>
Για να μεταβούμε σε έναν ήδη υπάρχοντα κλάδο, τρέχουμε την εντολή <code>git checkout</code>.
Ας μεταβούμε στον νέο κλάδο <code>testing</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout testing</code></pre>
</div>
</div>
<div class="paragraph">
<p>Η εντολή αυτή μετατοπίζει τον δείκτη <code>HEAD</code> ώστε να δείχνει στον κλάδο <code>testing</code>.</p>
</div>
<div class="imageblock">
<div class="content">
<img src="{{ "book/en/v2/images/head-to-testing.png" | relative_url }}" alt="Ο `HEAD` δείχνει στον τρέχοντα κλάδο.">
</div>
<div class="title">Figure 14. Ο <code>HEAD</code> δείχνει στον τρέχοντα κλάδο</div>
</div>
<div class="paragraph">
<p>Ποια είναι η σημασία αυτού του πράγματος;
Ας κάνουμε ακόμα μία υποβολή:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ vim test.rb
$ git commit -a -m 'made a change'</code></pre>
</div>
</div>
<div class="imageblock">
<div class="content">
<img src="{{ "book/en/v2/images/advance-testing.png" | relative_url }}" alt="Ο κλάδος `HEAD` μετακινείται ότι γίνεται μία υποβολή.">
</div>
<div class="title">Figure 15. Ο κλάδος <code>HEAD</code> μετακινείται ότι γίνεται μία υποβολή</div>
</div>
<div class="paragraph">
<p>Αυτό είναι ενδιαφέρον, διότι τώρα ο νέος μας κλάδος <code>testing</code> έχει προχωρήσει, αλλά ο κλάδος <code>master</code> ακόμα δείχνει στην υποβολή που βρισκόμασταν όταν είχαμε τρέξει την εντολή <code>git checkout</code> για να αλλάξουμε κλάδο. Ας επιστρέψουμε στον κλάδο <code>master</code>:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git checkout master</code></pre>
</div>
</div>
<div class="imageblock">
<div class="content">
<img src="{{ "book/en/v2/images/checkout-master.png" | relative_url }}" alt="Ο `HEAD` μετακινείται όταν εκτελούμε `checkout`.">
</div>
<div class="title">Figure 16. Ο <code>HEAD</code> μετακινείται όταν εκτελούμε <code>checkout</code>.</div>
</div>
<div class="paragraph">
<p>Αυτή η εντολή έκανε δύο πράγματα:
Μετατόπισε τον δείκτη <code>HEAD</code> ώστε να ξαναδείχνει στον κλάδο <code>master</code> και επανέφερε τα αρχεία στον τρέχοντα κατάλογο στο στιγμιότυπο που δείχνει ο κλάδος <code>master'.
Αυτό σημαίνει επίσης ότι όποιες αλλαγές κάνουμε από αυτό το σημείο και μετά θα αποκλίνουν από την προηγούμενη έκδοση του έργου.
Ουσιαστικά αναιρεί όποιες αλλαγές έχουμε κάνει στον κλάδο `testing</code> ώστε να μπορέσουμε να κινηθούμε σε μία διαφορετική κατεύθυνση.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="title">Η μετάβαση από έναν κλάδο σε άλλον αλλάζει τα αρχεία στον κατάλογο εργασίας.</div>
Είναι σημαντικό να τονίσουμε ότι στο Git όταν μετακινούμαστε από έναν κλάδο σε άλλο, τα αρχεία στον τρέχοντα κατάλογο αλλάζουν.
Αν μεταβούμε σε κάποιον παλιότερο κλάδο, ο τρέχων κατάλογος θα επαναφερθεί στην κατάσταση στην οποία βρισκόταν την τελευταία φορά που είχαμε κάνει κάποια υποβολή σε αυτόν τον κλάδο.
Αν το Git δεν μπορεί να το κάνει χωρίς συγκρούσεις, δεν θα μας επιτρέψει να μεταβούμε σε αυτόν τον κλάδο.
</td>
</tr>
</table>
</div>
<div class="paragraph">
<p>Ας κάνουμε μερικές ακόμα αλλαγές και ας τις υποβάλλουμε:</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ vim test.rb
$ git commit -a -m 'made other changes'</code></pre>
</div>
</div>
<div class="paragraph">
<p>Τώρα το ιστορικό του έργου έχει αποκλίνει (βλ. <a href="ch00/rdivergent_history">Αποκλίνον ιστορικό</a>).
Δημιουργήσαμε έναν κλάδο, μεταβήκαμε σε αυτόν, κάναμε κάποιες αλλαγές και μετά επιστρέψαμε στον κλάδο <code>main' και κάναμε κάποιες άλλες αλλαγές.
Οι αλλαγές αυτές είναι απομονωμένες σε διαφορετικούς κλάδους: μπορούμε να μεταπηδούμε από τον έναν κλάδο στον άλλο και να τους συγχωνεύσουμε όταν είμαστε έτοιμοι να κάνουμε κάτι τέτοιο.
Και όλα αυτά τα καταφέρνουμε με απλές εντολές `branch</code>, <code>checkout</code> και <code>commit</code>.</p>
</div>
<div id="rdivergent_history" class="imageblock">
<div class="content">
<img src="{{ "book/en/v2/images/advance-master.png" | relative_url }}" alt="Αποκλίνον ιστορικό.">
</div>
<div class="title">Figure 17. Αποκλίνον ιστορικό</div>
</div>
<div class="paragraph">
<p>Αυτό μπορούμε επίσης να το δούμε εύκολα με την εντολή <code>git log</code>.
Αν τρέξουμε την εντολή <code>git log --oneline --decorate --graph --all</code> θα εκτυπωθεί το ιστορικό των υποβολών στο οποίο θα φαίνεται πού βρίσκονται οι δείκτες των κλάδων μας και με ποιον τρόπο έχει αποκλίνει το ιστορικό.</p>
</div>
<div class="listingblock">
<div class="content">
<pre class="highlight"><code class="language-console" data-lang="console">$ git log --oneline --decorate --graph --all
* c2b9e (HEAD, master) made other changes
| * 87ab2 (testing) made a change
|/
* f30ab add feature #32 - ability to add new formats to the
* 34ac2 fixed bug #1328 - stack overflow under certain conditions
* 98ca9 initial commit of my project</code></pre>
</div>
</div>
<div class="paragraph">
<p>Επειδή ένας κλάδος στο Git είναι στην πραγματικότητα ένα αρχείο που περιέχει τους 40 χαρακτήρες του αθροίσματος ελέγχου SHA-1 της υποβολής στην οποία δείχνει, η δημιουργία και καταστροφή κλάδων είναι μία φθηνή διαδικασία.
Η δημιουργία ενός κλάδου είναι τόσο γρήγορη και απλή όσο το να γράφονται 41 byte σε ένα αρχείο (40 αλφαριθμητικοί χαρακτήρες και ένας χαρακτήρας αλλαγής γραμμής).</p>
</div>
<div class="paragraph">
<p>Αυτή είναι μία σημαντική διαφορά σε σχέση με τον τρόπο με τον οποίο τα περισσότερα παλιότερα VCS δημιουργούν κλάδους, που περιλαμβάνει την αντιγραφή όλων των αρχείων του έργου σε έναν άλλο κατάλογο.
Αυτό μπορεί να διαρκέσει αρκετά δευτερόλεπτα ή ακόμα και λεπτά, ανάλογα με το μέγεθος του έργου, ενώ στο στο Git, η διαδικασία είναι σχεδόν στιγμιαία.
Επιπλέον, επειδή καταγράφονται οι γονείς όταν κάνουμε υποβολές commit, η εύρεση μίας κατάλληλης βάσης για συγχώνευση γίνεται αυτόματα και γενικά γίνεται πολύ εύκολα.
Αυτά τα χαρακτηριστικά ενθαρρύνουν τους προγραμματιστές να δημιουργούν και να χρησιμοποιούν κλάδους συχνά.</p>
</div>
<div class="paragraph">
<p>Ας δούμε γιατί πρέπει να το κάνουμε αυτό.</p>
</div>
</div>
<div id="nav"><a href="{{ page.book.section.previous | relative_url }}">prev</a> | <a href="{{ page.book.section.next | relative_url }}">next</a></div>