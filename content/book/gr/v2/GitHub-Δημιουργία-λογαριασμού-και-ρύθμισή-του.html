---
category: book
section: documentation
subsection: book
sidebar: book
book:
  language_code: gr
  chapter:
    title: GitHub
    number: 6
  section:
    title: Δημιουργία λογαριασμού και ρύθμισή του
    number: 1
    cs_number: '6.1'
    previous: book/gr/v2/Κατανεμημένο-Git-Ανακεφαλαίωση
    next: book/gr/v2/GitHub-Συνεισφορά-σε-έργο
title: Git - Δημιουργία λογαριασμού και ρύθμισή του

---
<p>
Το GitHub είναι ο μοναδικός μεγαλύτερος κεντρικός υπολογιστής για αποθετήρια Git και αποτελεί το κεντρικό σημείο συνεργασίας για εκατομμύρια προγραμματιστές και έργα.
Ένα μεγάλο ποσοστό όλων των αποθετηρίων Git φιλοξενούνται στο GitHub και πολλά έργα ανοιχτού κώδικα το χρησιμοποιούν για φιλοξενία έργων Git, παρακολούθηση θεμάτων, έλεγχο κώδικα και άλλα πράγματα.
Έτσι, ενώ δεν είναι άμεσο τμήμα του έργου ανοιχτού κώδικα Git, είναι πολύ πιθανό ότι θα θελήσουμε ή θα πρέπει να αλληλεπιδράσουμε με το GitHub σε κάποια φάση, όσο χρησιμοποιούμε το Git επαγγελματικά.</p><p>Αυτό το κεφάλαιο αφορά στην αποτελεσματική χρήση του GitHub.
Θα καλύψουμε την εγγραφή και τη διαχείριση ενός λογαριασμού, τη δημιουργία και τη χρήση αποθετηρίων Git, κοινές ροές εργασίας για να συμβάλλουμε σε έργα και να δεχτούμε συνεισφορές στα δικά μας, το προγραμματιστικό περιβάλλον του GitHub και πολλές μικρές συμβουλές για να διευκολύνουμε τη ζωή μας γενικά.</p><p>Εάν δεν ενδιαφερόμαστε να χρησιμοποιήσουμε το GitHub για να φιλοξενήσουμε τα δικά μας έργα ή για να συνεργαστούμε με άλλα έργα που φιλοξενούνται στο GitHub, μπορούμε να μεταβούμε με ασφάλεια στο κεφάλαιο <a href="#ch07-git-tools">[ch07-git-tools]</a>.</p>
<h2 id="_δημιουργία_λογαριασμού_και_ρύθμισή_του">Δημιουργία λογαριασμού και ρύθμισή του</h2>
<div class="paragraph">
<p>
Το πρώτο πράγμα που πρέπει να κάνουμε είναι να δημιουργήσουμε έναν δωρεάν λογαριασμό χρήστη.
Απλά επισκεφτόμαστε τη διεύθυνση <a href="https://github.com" class="bare">https://github.com</a>, επιλέγουμε ένα όνομα χρήστη που δεν το έχει πάρει κάποιος άλλος, δίνουμε μια διεύθυνση e-mail και έναν κωδικό πρόσβασης και κάνουμε κλικ στο μεγάλο πράσινο κουμπί “Sign up for GitHub”.</p>
</div>
<div class="imageblock">
<div class="content">
<img src="{{< relurl "book/en/v2/images/signup.png" >}}" alt="Η φόρμα εγγραφής του GitHub.">
</div>
<div class="title">Figure 82. Η φόρμα εγγραφής του GitHub.</div>
</div>
<div class="paragraph">
<p>Το επόμενο πράγμα που θα δούμε είναι η σελίδα τιμολόγησης για αναβαθμισμένα πακέτα, αλλά είναι ασφαλές να την αγνοήσουμε προς το παρόν.
Το GitHub θα μας στείλει ένα μήνυμα e-mail για να επαληθεύσουμε τη διεύθυνση που δώσαμε.
Ας το κάνουμε· είναι πολύ σημαντικό όπως θα δούμε αργότερα.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Το GitHub παρέχει όλες τις λειτουργίες του με δωρεάν λογαριασμούς, με τον περιορισμό ότι όλα τα έργα μας είναι πλήρως δημόσια (όλοι έχουν πρόσβαση ανάγνωσης).
Τα πακέτα του GitHub με πληρωμή περιλαμβάνουν έναν ορισμένο αριθμό ιδιωτικών έργων, αλλά δεν θα τα καλύψουμε σε αυτό το βιβλίο.</p>
</div>
</td>
</tr>
</table>
</div>
<div class="paragraph">
<p>Κάνοντας κλικ στο λογότυπο Octocat στην επάνω αριστερή γωνία της οθόνης, θα μεταβούμε στη σελίδα του πίνακα ελέγχου.
Είμαστε πλέον έτοιμοι να χρησιμοποιήσουμε το GitHub.</p>
</div>
<div class="sect3">
<h3 id="_πρόσβαση_με_ssh">Πρόσβαση με SSH</h3>
<div class="paragraph">
<p>
Ήδη μπορούμε να συνδεθούμε πλήρως με αποθετήρια Git χρησιμοποιώντας το πρωτόκολλο <code>https://</code>, και να ταυτοποιηθούμε με το όνομα χρήστη και τον κωδικό πρόσβασης που μόλις δημιουργήσαμε.
Πάντως, αν θέλουμε μόνον να κλωνοποιήσουμε δημόσια έργα, δεν χρειάζεται καν να συνδεθούμε —ο λογαριασμός που μόλις δημιουργήσαμε θα χρειαστεί όταν αποσχίσουμε κάποιο έργο και ωθήσουμε στις διχάλες μας αργότερα.</p>
</div>
<div class="paragraph">
<p>Εάν θέλουμε να χρησιμοποιήσουμε απομακρυσμένα αποθετήρια μέσω SSH, θα πρέπει να δημιουργήσουμε ένα δημόσιο κλειδί.
(Εάν δεν έχουμε ήδη ένα, ανατρέχουμε στην ενότητα <a href="ch00/r_generate_ssh_key">Δημιουργία δημόσιου κλειδιού SSH</a>.)
Ανοίγουμε τις ρυθμίσεις του λογαριασμού μας χρησιμοποιώντας το σύνδεσμο “Account settings” που βρίσκεται στην επάνω δεξιά γωνία του παραθύρου:</p>
</div>
<div id="raccount_settings" class="imageblock">
<div class="content">
<img src="{{< relurl "book/en/v2/images/account-settings.png" >}}" alt="Ο σύνδεσμος ``Account settings''.">
</div>
<div class="title">Figure 83. Ο σύνδεσμος “Account settings”.</div>
</div>
<div class="paragraph">
<p>Στη συνέχεια, επιλέγουμε την ενότητα “SSH keys” στην αριστερή πλευρά.</p>
</div>
<div id="rssh_keys" class="imageblock">
<div class="content">
<img src="{{< relurl "book/en/v2/images/ssh-keys.png" >}}" alt="Ο σύνδεσμος ``SSH keys''.">
</div>
<div class="title">Figure 84. Ο σύνδεσμος “SSH keys”.</div>
</div>
<div class="paragraph">
<p>Από εκεί, κάνουμε κλικ στο κουμπί “Add an SSH key”, δίνουμε στο κλειδί μας ένα όνομα, επικολλούμε τα περιεχόμενα του αρχείου δημόσιου κλειδιού (<code>~/.ssh/id_rsa.pub</code> ή όπως αλλιώς το έχουμε ονομάσει) και κάνουμε κλικ στο κουμπί “Add key”.</p>
</div>
<div class="admonitionblock note">
<table>
<tr>
<td class="icon">
<div class="title">Note</div>
</td>
<td class="content">
<div class="paragraph">
<p>Είναι σημαντικό να ονομάζουμε το κλειδί SSH με ένα όνομα που μπορούμε να θυμηθούμε.
Μπορούμε να ονομάσουμε καθένα από τα κλειδιά μας (π.χ. “My Laptop” ή “Work Account”), έτσι ώστε αν χρειαστεί να ανακαλέσουμε ένα κλειδί αργότερα, να μπορούμε εύκολα να πούμε ποιο αναζητούμε.</p>
</div>
</td>
</tr>
</table>
</div>
</div>
<div class="sect3">
<h3 id="r_personal_avatar">Το avatar</h3>
<div class="paragraph">
<p>Στη συνέχεια, αν το επιθυμούμε, μπορούμε να αντικαταστήσουμε το avatar που δημιουργήθηκε για εμάς με μια εικόνα της επιλογής μας.
Πρώτα πηγαίνουμε στην καρτέλα “Profile” (πάνω από την καρτέλα “SSH Keys”) και κάνουμε κλικ στο “Upload new picture”.</p>
</div>
<div class="imageblock">
<div class="content">
<img src="{{< relurl "book/en/v2/images/your-profile.png" >}}" alt="Ο σύνδεσμος ``Profile''.">
</div>
<div class="title">Figure 85. Ο σύνδεσμος “Profile”.</div>
</div>
<div class="paragraph">
<p>Θα επιλέξουμε ένα αντίγραφο του λογότυπου Git που βρίσκεται στο σκληρό δίσκο μας και στη συνέχεια θα έχουμε την ευκαιρία να τον περικόψουμε.</p>
</div>
<div class="imageblock">
<div class="content">
<img src="{{< relurl "book/en/v2/images/avatar-crop.png" >}}" alt="Περικοπή του μεταφορτωμένου avatar.">
</div>
<div class="title">Figure 86. Περικοπή του avatar.</div>
</div>
<div class="paragraph">
<p>Τώρα οπουδήποτε αλληλεπιδράμε στον ιστότοπο, οι χρήστες θα βλέπουν το avatar μας δίπλα στο όνομα χρήστη μας.</p>
</div>
<div class="paragraph">
<p>Αν τυχαίνει να έχουμε ανεβάσει ένα avatar στη δημοφιλή υπηρεσία Gravatar (που χρησιμοποιείται συχνά για λογαριασμούς Wordpress), αυτό το avatar θα χρησιμοποιηθεί εκ προεπιλογής και δεν χρειάζεται να κάνουμε αυτό το βήμα.</p>
</div>
</div>
<div class="sect3">
<h3 id="_οι_διευθύνσεις_μας_e_mail">Οι διευθύνσεις μας e-mail</h3>
<div class="paragraph">
<p>Ο τρόπος με τον οποίο το GitHub αντιστοιχίζει τις υποβολές μας στον χρήστη που είμαστε είναι μέσω διεύθυνσης e-mail μας.
Εάν χρησιμοποιούμε πολλές διευθύνσεις e-mail στις υποβολές μας και θέλουμε το GitHub να τις συνδέσει σωστά, θα πρέπει να προσθέσουμε όλες τις διευθύνσεις e-mail που έχουμε χρησιμοποιήσει στην ενότητα Emails της ενότητας admin.</p>
</div>
<div id="r_add_email_addresses" class="imageblock">
<div class="content">
<img src="{{< relurl "book/en/v2/images/email-settings.png" >}}" alt="Προσθήκη όλων των διευθύνσεων e-mail.">
</div>
<div class="title">Figure 87. Προσθήκη διευθύνσεων e-mail</div>
</div>
<div class="paragraph">
<p>Στην εικόνα <a href="ch00/r_add_email_addresses">Προσθήκη διευθύνσεων e-mail</a> μπορούμε να δούμε κάποιες από τις διαφορετικές δυνατές καταστάσεις.
Η επάνω διεύθυνση έχει επαληθευτεί και ορίζεται ως η κύρια διεύθυνση, που σημαίνει ότι σε αυτήν θα λαμβάνουμε ειδοποιήσεις και αποδείξεις.
Η δεύτερη διεύθυνση έχει επαληθευτεί και έτσι μπορεί να οριστεί ως η κύρια διεύθυνση αν θέλουμε να την αλλάξουμε.
Η τελική διεύθυνση δεν έχει επαληθευτεί, πράγμα που σημαίνει ότι δεν μπορούμε να την καταστήσουμε κύρια διεύθυνση μας.
Πλέον, αν το GitHub βλέπει κάποια από αυτές στα μηνύματα υποβολών σε οποιοδήποτε αποθετήριο στον ιστότοπο, θα τη συνδέει με τον χρήστη ο οποίος είμαστε.</p>
</div>
</div>
<div class="sect3">
<h3 id="_ταυτοποίηση_δύο_παραγόντων">Ταυτοποίηση δύο παραγόντων</h3>
<div class="paragraph">
<p>Τέλος, για επιπρόσθετη ασφάλεια, θα πρέπει σίγουρα να ορίσουμε <em>ταυτοποίηση δύο παραγόντων</em> (“Two-factor authentication”) ή “2FA”.
Η ταυτοποίηση δύο παραγόντων είναι ένας μηχανισμός ταυτοποίησης που γίνεται ολοένα και πιο δημοφιλής και μετριάζει τον κίνδυνο να εκτεθεί ο λογαριασμός μας, αν κάποιος καταφέρει και κλέψει τον κωδικό πρόσβασής μας.
Αν την ενεργοποιήσουμε, το GitHub θα μας ζητήσει δύο διαφορετικές μεθόδους ταυτοποίησης, έτσι ώστε εάν κάποια από αυτές παραβιαστεί, ο εισβολέας δεν θα μπορέσει να αποκτήσει πρόσβαση στον λογαριασμό μας.</p>
</div>
<div class="paragraph">
<p>Μπορούμε να βρούμε τη ρύθμιση “Two-factor Authentication” στην καρτέλα “Security” των ρυθμίσεων του λογαριασμού μας.</p>
</div>
<div id="rsecurity_2fa" class="imageblock">
<div class="content">
<img src="{{< relurl "book/en/v2/images/2fa-1.png" >}}" alt="2FA στην καρτέλα ``Security''.">
</div>
<div class="title">Figure 88. 2FA στην καρτέλα Security.</div>
</div>
<div class="paragraph">
<p>Εφόσον κάνουμε κλικ στο κουμπί “Set up two-factor authentication”, θα μεταβούμε σε μια σελίδα διαμόρφωσης όπου μπορούμε να επιλέξουμε να χρησιμοποιήσουμε μια εφαρμογή τηλεφώνου για να δημιουργήσουμε τον δευτερεύοντα κωδικό μας (έναν “κωδικό πρόσβασης μίας χρήσης περιορισμένης χρονικής διάρκειας”) ή μπορούμε να ζητήσουμε από το GitHub να μας στέλνει έναν κωδικό μέσω SMS κάθε φορά που θέλουμε να συνδεθούμε.</p>
</div>
<div class="paragraph">
<p>Αφού επιλέξουμε τη μέθοδο που προτιμάμε και ακολουθήσουμε τις οδηγίες για τη ρύθμιση του 2FA, ο λογαριασμός μας θα είναι λίγο πιο ασφαλής και θα πρέπει να παράσχουμε έναν επιπρόσθετο κωδικό, πέραν του κωδικού πρόσβασής μας, κάθε φορά που συνδεόμαστε στο GitHub.</p>
</div>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>