---
category: book
section: documentation
subsection: book
sidebar: book
book:
  language_code: gr
  chapter:
    title: Ξεκινώντας με το Git
    number: 1
  section:
    title: Μια μικρή αναδρομή στην ιστορία του Git
    number: 2
    cs_number: '1.2'
    previous: book/gr/v2/Ξεκινώντας-με-το-Git-Σχετικά-με-τον-έλεγχο-εκδόσεων
    next: book/gr/v2/Ξεκινώντας-με-το-Git-Τα-βασικά-του-Git
title: Git - Μια μικρή αναδρομή στην ιστορία του Git

---
<h2 id="_μια_μικρή_αναδρομή_στην_ιστορία_του_git">Μια μικρή αναδρομή στην ιστορία του Git</h2>
<div class="paragraph">
<p>Όπως συμβαίνει με πολλά όμορφα πράγματα στη ζωή, έτσι και το Git ξεκίνησε με δυναμικές αντιπαραθέσεις και δημιουργικές καταστροφές.</p>
</div>
<div class="paragraph">
<p>Ο πυρήνας του Linux είναι ένα έργο λογισμικού ανοιχτού κώδικα με πολύ ευρύ πεδίο.
Κατά το μεγαλύτερο μέρος της εποχής κατά την οποία ο πυρήνας του Linux συντηρούνταν (1991-2002), οι αλλαγές στο λογισμικό διανέμονταν ως επιθέματα (patches) και αρχειοθετημένα (archived) αρχεία.
Το 2002 ο πυρήνας του Linux ξεκίνησε να χρησιμοποιεί ένα ιδιωτικό κατανεμημένο σύστημα ελέγχου εκδόσεων, το  BitKeeper.</p>
</div>
<div class="paragraph">
<p>Το 2005, η σχέση μεταξύ της κοινότητας που ανέπτυσσε τον πυρήνα του Linux και της εταιρείας που ανέπτυσσε το BitKeeper κατέρρευσε και η δωρεάν χρήση του εργαλείου ανακαλέστηκε.
Αυτό προέτρεψε την κοινότητα ανάπτυξης του Linux (και ιδιαίτερα τον Linus  Torvalds, τον δημιουργό του) να αναπτύξουν το δικό τους εργαλείο βασισμένοι σε όσα είχαν μάθει κατά το διάστημα που χρησιμοποιούσαν το BitKeeper.
Κάποιοι από τους στόχους του νέου συστήματος ήταν οι ακόλουθοι:</p>
</div>
<div class="ulist">
<ul>
<li>
<p>Ταχύτητα</p>
</li>
<li>
<p>Απλή σχεδίαση</p>
</li>
<li>
<p>Καλή υποστήριξη για έργα με μη γραμμική ανάπτυξη (με χιλιάδες παράλληλους κλάδους)</p>
</li>
<li>
<p>Πλήρως κατανεμημένο</p>
</li>
<li>
<p>Ικανό να διαχειριστεί μεγάλα έργα όπως τον πυρήνα του Linux αποτελεσματικά (κυρίως όσον αφορά το μέγεθος των δεδομένων και την ταχύτητα)</p>
</li>
</ul>
</div>
<div class="paragraph">
<p>Από τη γέννησή του το 2005 και έπειτα, το Git έχει εξελιχθεί και ωριμάσει με τέτοιο τρόπο ώστε αφενός να είναι εύχρηστο αφετέρου να διατηρεί αυτά τα αρχικά χαρακτηριστικά.
Είναι πάρα πολύ γρήγορο και αποτελεσματικό με μεγάλα έργα και επίσης διαθέτει ένα απίστευτο σύστημα διαχείρισης κλάδων για ανάπτυξη έργων που δεν ακολουθούν γραμμική ανάπτυξη (βλ. <a href="ch00/ch03-git-branching">[ch03-git-branching]</a>).</p>
</div>
<div id="nav"><a href="{{< previous-section >}}">prev</a> | <a href="{{< next-section >}}">next</a></div>